# Regole per `src/world/`

Storage voxel sparso, scene deterministiche, terreno procedurale, rete stradale
e costruzione degli edifici. Questo modulo non dipende dal renderer.

## Storage e coordinate

- Mondo Z-up; chunk `32x32x32`; coordinate negative valide.
- `blocks` e `data` sono buffer distinti, allocati una volta per chunk.
- `setBlock` sporca il chunk e i vicini di bordo; `setData` mai la geometria.
- Aggiungere chunk non rialloca o sostituisce buffer esistenti.

## Terreno

- Soglie, frequenze e stratigrafie stanno in `terrain/config.ts`.
- Un blocco dipende solo da `(seed, shape, ccx, ccy)`: preserva determinismo,
  indipendenza dall'ordine e continuita' ai confini. Le decorazioni valutano un
  anello di due colonne e scrivono solo la porzione interna, cosi' una chioma
  oltre confine non crea dipendenze d'ordine.
- Generatore e worker non importano Three.js o `src/engine/`.
- Due tetti duri in `terrain/config.ts`: `warpAmount` sopra ~0,26 attacca terra
  al bordo della region; alzare `baseFrequency` o `maxHeight` consuma il margine
  di Lipschitz (dislivello fra colonne adiacenti <= 1, misurato sotto 0,8 su
  otto seed). `heightField.test.ts` e' la rete di sicurezza.

## Strade ed edifici

- Passi, scostamenti e larghezze della carreggiata stanno in `streets/config.ts`;
  cadenze, tetti e profili visivi in `buildings/config.ts`.
- La rete stradale e' una funzione pura di `(seed, x, y)`: niente stato, niente
  da salvare, niente da aggiornare quando arriva un catalizzatore.
- Il `Builder` valida terreno e occupazione e costruisce a fasce nel budget;
  la generazione degli stamp resta deterministica.
- **Le opere di terra si riempiono, non si scavano.** `grading/` decide cosa
  serve costruire perche' una colonna regga un piano — terrapieno, banchina o
  niente — e la quota finita e' sempre il massimo delle colonne, mai la media:
  livellare verso il basso toglierebbe isola, e un voxel tolto non torna. La
  battigia e il fianco in pendenza sono meta' della terra emersa, e senza opere
  la citta' li saltava del tutto.
- **Il terreno si paga, non si vieta.** `groundKindOf` classifica e
  `BUILD_WEIGHT` mette un prezzo; l'unico rifiuto rimasto sulla terra emersa e'
  la pendenza oltre `maxTerraceSlope`. La roccia piana **non** e' un rifiuto: lo
  era per bioma, e produceva l'unico no che dallo schermo non si spiegava — una
  mesa piatta respinta per la sola quota. Il bit `buildable` della `TerrainMap`
  resta, ma lo legge solo la scelta dei siti automatici in `sim/`.
- Il candidato della simulazione designa **un luogo, non un indirizzo**: se il
  suo isolato e' pieno, `findLot` cerca in quelli attorno. Senza, su un campo
  saturo la crescita si ferma appena si riempie il primo isolato, perche' la
  simulazione ripropone all'infinito le stesse colonne.
- Il **catalogo delle tipologie** e' una tabella in `buildings/config.ts`:
  condizioni sul luogo piu' forma. Aggiungere una tipologia e' aggiungere una
  riga — la regola di scelta in `typology.ts` e' generica e non va toccata, e la
  grammatica in `generate.ts` non sa che le tipologie esistono. Ogni uso chiude
  il catalogo con un ripiego senza condizioni, cosi' la scelta non puo' fallire.

## Verifica

- Esegui `npm run typecheck` e `npm test`.
- Per streaming/generazione esegui anche `npm run build` e verifica i budget con
  `?debug=1&terrain=1337`; non aggiornare misure per stima.
